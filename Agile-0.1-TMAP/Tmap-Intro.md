# Introductie TMAP

## Wat is een Tmap : 

TMap,  een acroniem voor Test Management Approach, is een methode voor het testen van software systemen op gestructureerde en waar mogelijk, geautomatiseerde wijze. TMap geeft antwoord op de vier Wat/Wanneer, Hoe, Waarmee en Wie en is ondertussen uitgegroeid tot dé standaard voor het testen van software.

## Waar komt de Tmap vandaan : 

Ondanks de grote en interessante stappen die gezet worden in een verscheidenheid aan kwaliteitsbenaderingen, is het voor de IT industrie helaas nog steeds onmogelijk om 100% foutloze software te produceren. Testen zal altijd een belangrijke factor blijven, en is vaak al een groot gedeelte van de totale kosten van een project. TMap structureert het testproces in -white- en black-box- van softwareproducten , zorgt ervoor dat tijdlijnen substantieel verkort wordt en vaste kosten omlaag gaan. 

**De vier kernprincipes** :

TMap heeft een “blokkendoos aanpak” gebaseerd op 4 belangrijke principes. Door deze principes en de vaste stappen gedurende het hele ontwikkelproces in acht te houden, realiseer je volgens TMap het meest optimale testproces. Het lukt dan  vanzelf om de vier centrale test vragen te beantwoorden. Zo beantwoord je bijvoorbeeld de Wat/Wanneer-vraag bij het gebruiken van het TMap faseringsmodel ( Komt terug in TMap Methodes )  of de Waarmee-vraag bij het beschrijven van de benodigde tools en infrastructuur. Dat is het mooie aan TMap. Met het doorlopen van de stappen beantwoord je vanzelf de testvragen én volg je de volgende vier centrale principes van TMap:



* **Vereenvoudigen** - Vereenvoudig het werk zoveel mogelijk.
* **Industrialiseren** - Automatiseer routinematige klussen waar mogelijk.
* **Integreren** - Houdt intensief werkcontact met o.a. de gebruiker.
* **Mens Centraal** - Probeer een optimale mix van mindsets bij elkaar te krijgen.

**Verschillende TMap versies** :

Tegenwoordig zijn er naast de traditionele TMap ook nog TMap NEXT en TMap HD (Human Driven). 

**NEXT** is een soort verbeterde versie van het origineel , wordt dan ook vooral gebruikt voor de meer traditionele testmethodes. 

**Human Driven** is echter veel meer ingespeeld op actuele trends zoals Mobile, Cloud en o.a. Agile-software oplossingen en -nóg- meer opgeknipt in spreekwoordelijke blokken van een blokkendoos.Op die manier ben je geen stappen aan het doorlopen wanneer die niet nodig zijn want je kijkt steeds per project welke onderdelen van het proces er écht nodig zijn. Je ziet dan ook dat Human Driven langzaam meer en meer opduikt naarmate deze trends prominenter worden.

 


## Opdracht :

Onderzoek de volgende onderwerpen en geef van elke een korte beschrijving:


* Verschillende fases hoe een Tmap kan worden ingezet.
* De afronding van een Tmap.
* De testuitvoering van een Tmap.
* De testspecificatie van een Tmap.
* Planning en beheer binnen een Tmap.

Let goed op de volgorde!

Maak hier een mooi en kort verhaal van in Opdracht.md ( Ook graag de searches erbij die je hebt gebruikt )

## TMap methodes  :     

TMap gaat uit van vier pijlers onder een gestructureerde aanpak:    

**Fasering**: een aan de ontwikkelingscyclus gerelateerde Fasering van de testactiviteiten

**Organisatie**: een goede Organisatorische inbedding

**Infrastructuu**r: de juiste Infrastructuur en tools

**Technieken**: bruikbare Technieken voor de uitvoering van de activiteiten.

De **pijler fasering** geeft antwoord op de vraag welke activiteiten in het kader van testen moeten worden uitgevoerd. Deze activiteiten zijn in relatie tot elkaar geplaatst. De **pijler Organisatie** beschrijft wie bij het testen in welke rol betrokken is en hoe het volledige testproces beheerst kan worden. De **pijler infrastructuur** gaat in op alle faciliteiten en middelen die nodig zijn om adequaat te testen. Hierbij wordt ook ingegaan op tools. **De pijler Technieken** gaat in op technieken die in de verschillende fases gebruikt kunnen worden ter ondersteuning van de uit te voeren activiteiten.

Voor een gestructureerd testproces worden de vier pijlers in evenwicht met elkaar ingericht. De pijler fasering staat daarbij centraal. In iedere fase moet aandacht besteed worden aan de overige pijlers. 

Voor het structureren van de testinspanning zelf wordt een faseringsmodel gevolgd ( Hieronder aangegeven ). Binnen elk van de gedefinieerde fases worden de noodzakelijke activiteiten die voortvloeien uit de drie aandachtsgebieden ondernomen. De volgende fases worden in het TMap model onderkend:

**Planning & Beheer**

**Voorbereiding**

**Specificatie**

**Uitvoering**

**Afronding.**

Als het testproces goed is ingericht, vinden alleen de activiteiten uit de fase Uitvoering op het kritieke pad van het project plaats. Alle activiteiten in de verschillende fases zijn erop gericht de volgende fase zo soepel mogelijk te doorlopen. Het faseringsmodel is weergegeven in de volgende figuur.

![My Remote Image](https://github.com/Mitch1996/QA-Image-Store/blob/main/Tmap/image1.png)


## Fase planning & Beheer  :

De doelstelling van deze fase is het komen tot een weloverwogen en onderbouwde opzet en inrichting van het testproject rekening houdend met de beschikbare budgetten (tijd & geld) en de gestelde kwaliteitseisen. Deze fase kan starten als de functioneert ontwerpfase nagenoeg is afgerond.

Binnen de fase Planning & Beheer worden de volgende activiteiten uitgevoerd:



* Opdrachtformulering
* Globale intake en studie
* Vaststellen testbasis
* Bepalen strategie
* Inrichten organisatie
* Inrichten testproducten
* Definiëren infrastructuur
* Inrichten beheer (o.a. test incidentenbeheer, test incidenten tool)
* Bepalen planning
* Fixeren testplan
* Onderhouden testplan
* Uitvoeren beheer
* Rapporteren
* Bepalen detailplanning

Het product van deze fase is een testplan. Een goed testplan werkt als leidraad voor het testproject en vormt een basis voor het afstemmen van de aanpak en de werkwijze binnen de organisatie.

De volgende onderwerpen worden in het testplan vastgelegd:



* De uitgangspositie van het testproject met betrekking tot de opdrachtformulering en de inventarisatie van de uitgangsdocumentatie;
* De teststrategie, waarin wordt aangegeven hoe de diverse delen en eigenschappen van het systeem getest zullen worden;
* De organisatie van het testproject, inclusief de verantwoordelijkheden en bevoegdheden, de procedures, de personele aspecten, de voortgangsbewaking en de beheersstructuren;
* Een beschrijving van de criteria waarop de testmanager zijn/haar vrijgave-advies baseert.
* Een beschrijving van de op te leveren testdocumentatie, ook wel testware genoemd.
* Een beschrijving van de benodigde technische testomgeving;
* Een activiteitenschema met per activiteit o.a. de verantwoordelijke, de betrokkene matrix en de volume- en doorlooptijd.


## TMap Test Specificatie  :

Het doel van deze fase is het opstellen van de testspecificaties op basis van de uitgangsdocumentatie en met behulp van de geselecteerde testtechnieken. Met deze fase wordt zo snel mogelijk na afronding van de fase “Test Planning en testinrichting” gestart. 

Indien nodig en mogelijk kan deze fase gedeeltelijk parallel aan de vorige fase worden uitgevoerd (dakpanconstructie). In deze fase worden per testeenheid logische en fysieke testgevallen opgesteld. Deze testgevallen worden gebaseerd op de uitgangsdocumentatie. 

Daarbij wordt door een bewuste keuze, gebaseerd op de teststrategie, uit verschillende mogelijke testtechnieken voor een goede dekkingsgraad gekozen. Op basis van de in de vorige fase uitgevoerde risicoanalyse fluctueert de dekkingsgraad en daarmee de te gebruiken testtechniek met de ernst van de onderkende risico’s en de te testen kwaliteitskenmerken.

Ten behoeve van de uitvoering van de testen wordt een draaiboek opgesteld. Het draaiboek en de testeenheden worden zodanig samengesteld dat de verschillende testen een minimale onderlinge afhankelijkheid hebben. Tegelijkertijd wordt de technische testomgeving ontworpen en ingericht. Tevens worden eventuele hulpmiddelen om de test uit te kunnen voeren gespecificeerd, verworven en geïnstalleerd.

Binnen de **fase** testspecificatie worden de volgende activiteiten uitgevoerd:



* Opstellen testspecificaties
* Definiëren uitgangs bestanden
* Opstellen testscripts
* Opstellen testdraaiboek
* Specificeren intake testobject / infrastructuur
* Realiseren infrastructuur.

De producten van deze **fase** zijn:



* Testdraaiboek
* Logische en fysieke testgevallen
* Ontwerp technische testomgeving
* Specificatie test hulpmiddelen
* Ingerichte testomgeving
* Geïnstalleerde test hulpmiddelen.


## TMap afronding :

In deze fase wordt zorg gedragen voor de herbruikbaarheid in latere testen van de in de vorige twee fases opgestelde en uitgevoerde test producten. Tevens vindt hierin de verzameling plaats van de gedurende het gehele proces geregistreerde test ervaringscijfers. Welke tezamen met de voortgangsinformatie worden gebruikt als ingang documentatie voor de procesevaluatie.

Binnen de fase Afronding worden de volgende activiteiten uitgevoerd:



* Evalueren testobject;
* Evalueren testproces;
* Opstellen evaluatierapport;
* Conserveren testware;
* Decharge testteam.

De in deze fase op te leveren producten zijn:



* Geselecteerde en geïndexeerde testgevallen
* Geactualiseerd testdraaiboek
* Test Ervaringscijfers
* Testbestanden
* Evaluatiedocument.


## TMap ToepassingsMogelijkheden :

TMap kan enerzijds gebruikt worden voor het gestructureerd uitvoeren van black box-testen en anderzijds voor het beoordelen van de testaanpak zoals die binnen een organisatie wordt gebruikt.

Onder black box-testen worden de volgende testen verstaan:

**Systeemtest**

Dit is een test die wordt uitgevoerd onder verantwoordelijkheid van het ontwikkelteam met als doelstelling te controleren of het gebouwde systeem voldoet aan de gestelde kwaliteitseisen. Of anders gesteld is er gebouwd conform de bestelling.

**Acceptatietest**

Dit is een test die wordt uitgevoerd door de opdrachtgever met als doelstelling te beoordelen of er ontlasting verleend kan worden aan de leverancier. Net als bij de systeemtest gaat het hierbij om de vraag of er gebouwd is conform de bestelling. De diepgang en of de reikwijdte van deze test is afhankelijk van de controleerbaarheid van en de wijze waarop de systeemtest is uitgevoerd.

**Inpasbaarheid Test**

Het op een goede wijze uitvoeren van een systeem- en afnametest biedt een organisatie nog geen zekerheid dat het nieuwe en of  gewijzigde informatie systeem aansluit bij de op dat moment geldende werkwijze en kwaliteitseisen binnen de organisatie. 

Gedurende het ontwikkeltraject kunnen veranderingen in de werkwijze zijn doorgevoerd of kunnen de kwaliteitseisen zijn veranderd zonder dat dit als wijziging is meegenomen in het ontwikkeltraject. Deze test, die wordt uitgevoerd door de opdrachtgever, heeft als doelstelling te beoordelen of het opgeleverde informatiesysteem bruikbaar en of  inpasbaar is in de – op dat moment geldende werkwijze – van de organisatie.
